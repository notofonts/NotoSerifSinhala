<html lang="si">
<p style="font-weight:700">සිංහල හෝඩි[සංස්කරණය කරන්න]</p>
<p style="font-weight:700">මූලික ලිපිය: සිංහල හෝඩි</p>
<p style="font-weight:700">සිංහල හෝඩි කීපයක් ඇත.</p>
<p style="font-weight:700">1. අමිශ්‍ර සිංහල හෝඩිය(අක්ෂර 30 කි) වෙනත් භාෂාවක අක්ෂර හා මිශ්‍ර නොවී පවතින ශුද්ධ සිංහල අක්ෂර මෙයට අයත් වේ.</p>
<p style="font-weight:700">2. මිශ්‍ර සිංහල හෝඩිය(අක්ෂර 54 කි) මිශ්‍ර සිංහල හෝඩිය වෙනත් භාෂාවල අක්ෂර සමග එක් වීමෙන් පැවත එයි.(පාලි හා සංස්කෘත භාෂා වලින් ඈඳුනු අක්ෂර)</p>
<p style="font-weight:700">3. නූතන සිංහල වහෝඩිය වශයෙනි.(අක්ෂර 60 කි) ඉහත සඳහන් හෝඩි දෙකටම අයත් නොවූ මෑතකදී සිංහල භාෂාවට එක් වූ අකුරු අලලා ජාතික අධ්‍යාපන ආයතනය මැදිහත්ව මෙම හෝඩිය සකස් කර ඇත.</p>
<p style="font-weight:700">සිංහල යුනිකේත[සංස්කරණය කරන්න]</p>
<p style="font-weight:700">යුනිකේත (Unicode) සම්මතයේ 4.0 සංස්කරණයෙහි සිට සිංහල බස ද ඇතුළත්ව ඇත Sinhala. එහි ප්‍රතිඵලයක් ලෙස, ඕනෑ ම අයෙකුට කියවිය හැකි පරිදි සිංහලයෙන් වෙබ් පිටුවක් පවත්වා ගැනීම හෝ යමක් පළ කිරීම තවදුරටත් සිහිනයක් නොවේ. මෘදුකාංග සිංහල නිසි ලෙස හැසිරවීමට සමත් වීමට කලක් ගතවනු ඇත. උදාහරණයක් ලෙස යංශය, රේඵය, රකාරංශය යනාදී අර්ධ ස්වර රූප නිරූපණයට අත්‍යවශ්‍ය ZWJ (zero width joiner) කේතය ඇතැම් මෘදුකාංග මඟින් නොතකා හැරීම දැක්විය හැක.මෙම zwj කේතය මෘදුකාංග තුළට ඇතුළත් කළ යුතු කාලය එළඹ ඇත.</p>
<p style="font-weight:700">සිංහල ඉලක්කම්[සංස්කරණය කරන්න]</p>
<p style="font-weight:700">නවතම අධ්‍යයනයන් තුළින් සිංහලයට ආවේණික වූ ඉලක්කම් සොයාගෙන ඇත. ඈත අතීතයේ සිට ම මෙම ඉලක්කම් භාවිත කොට ඇත. මහනුවර යුගය තෙක්ම මෙම ඉලක්කම් භාවිත කොට ඇති බවට සාක්ෂි ලැබේ. පසුකාලීනව පෘතුගීසි, ලන්දේසි, ඉංග්‍රීසි බලපෑමෙන් හින්දු-අරාබි ඉලක්කම් හදුන්වා දීමත් සමග සිංහල ඉලක්කම් අභාවයට ගොස් ඇත. සිංහල යුනිකොඩ් තුලට සිංහල ඉලක්කම් ඇතුළු කිරීමෙ යොජනාවක් ඇත.</p>
<p style="font-weight:700">සිංහල පද[සංස්කරණය කරන්න]</p>
<p style="font-weight:700">ප්‍රධාන ලිපිය: සිංහල පද</p>
<p style="font-weight:700">සිංහල පද වර්ග 5කට බෙදේ</p>
<p style="font-weight:700">නාම පද</p>
<p style="font-weight:700">ක්‍රියා පද</p>
<p style="font-weight:700">නාම විශේෂණ (ගුණ පද)</p>
<p style="font-weight:700">ක්‍රියා විශේෂණ (විලාස පද)</p>
<p style="font-weight:700">නිපාත පද</p>
<p style="font-weight:700">සන්ධි[සංස්කරණය කරන්න]</p>
<p style="font-weight:700">දකුණතින් පහණද වමතින් මල් වට්ටියද ගත් උපාසක උපාසිකාවන් මලසුන වෙත ගියේය.</p>
<p style="font-weight:700">ඉහත වාක්‍යයයේ දකුණතින්, වමතින් සහ මලසුන යන පද සන්ධි පද වලට උදාහරණ වේ ඉහත පද සෑදී ඇත්තේ</p>
<p style="font-weight:700">දකුණු + අතින් = දකුණතින් වම් + අතින් = වමතින් මල් + අසුන් = මලසුන</p>
<p style="font-weight:700">ආදී ලෙස වචන දෙකක් එකට බද්ධ වීම හෙවත් සන්ධි වීම මගිනි , උච්චාරණයේ පහසුව පිණිස මෙලෙස පද සන්ධි කිරීම සිදු කරයි,</p>
</html>
